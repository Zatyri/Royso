<article>
  <div class='header'>
    <h2>Ortsborna</h2>
  </div>
  <p>
    Jordarna i Sibbo skärgård, skiftades 1841 mellan bondgårdarna på fastlandet.
    I princip blev gårdarna då också ägare till markerna och fiskevattnen i skärgården.
    Skärgårdsborna var obesuttna torpare som betalade arrenden till bönderna uppe i byarna
    med främst ved och fisk.
  </p>
  <p>
    Under autonomitiden (1809-1917) kallades många av skärgårdspojkarna in till
    militärtjänstgöring i Ryssland. Alla som svurit tsaren trohetseden var inte
    så förtjusta över utvecklingen i Finland efter revolutionen.
  </p>
  <div class="flex  flexRow flexWrap">
    <div class="flexCol">
      <img src='../media/pictures/ortsbor1_small.jpg' alt='Gubbe sitter på en sten' />
      <p>Wille <cite>"Int ett skott har smälli för Finlands Frihet"</cite></p>
    </div>
  </div>
  <p>
    I övrigt var livet oftast ett hårt slit. Alla måste hjälpa till.
    Ifall de egna krafterna inte räckte till så kunde man anställa en dräng
    eller adoptera ett fosterbarn. Ifall man adopterade flera så hade endast
    en rätt att ärva och anta fosterföräldrars namn eftersom en fiskelägenhet
    inte ansågs kunna försörja mera än en familj.
  </p>
  <div class="flex  flexRow flexWrap">
    <img src='../media/pictures/hast_plog_medium.jpg' alt='Hästen drar plog' />
    <img src='../media/pictures/ortsbor3_small.jpg' alt='Fyra män sitter bland skjutna fåglar' />
  </div>
  <p>
    Det hårda livet och de starka kraven fostrade till frälsning och sträng moral.
    Förutom bibelläsning var Marthornas handarbetskvällar uppskattade händelser.
    Alla ville emellertid inte höra till Pingstvännerna eller Missionskyrkan.
    I glesbygden var det dessutom ofta också rätt svårt att finna en lämplig livskamrat.
  </p>
  <div class="flex  flexRow flexWrap">
    <div class="flexCol">
      <img src='../media/pictures/man_roddbat_medium.jpg' alt='Man sitter i en roddbåt' />
      <p>Frans <cite>"Åldern betyder ingiting, bara kärleken är ömsesidig"</cite></p>
    </div>
  </div>
  <p>
    När torparlagen trädde i kraft så sålde torparna parceller för att kunna lösa in sina arrenden.
    De som hade stora marker att sälja blev förmögna medan de som saknade blev utan.
  </p>
  <div class="flex  flexRow flexWrap">
    <div class="flexCol">
      <img src='../media/pictures/gumbotorpet_small.jpg' alt='Bild av Gumbotorpet' />
      <cite>Gumbostrand fick sitt namn av Gumbotorpet</cite>
    </div>
  </div>
  <p>
    Så småningom växte en helt ny infrastruktur fram med producenter, klienter och näringar
    som alltmera fokuserade på rekreation och sommargästernas behov.
    Detta tills allt flöt samman till en enda unik skärgårdskultur som vi en gång delade tillsammans.
    Läs mera om hur det hela gick till genom att klicka <a href="../shop.php">här</a> och beställ boken</p>
</article>
<article>
  <div class='header'>
    <h2>Sommargästerna</h2>
  </div>
  <p>
    Vid sekelskiftet härskade det en befogad rädsla för olika farsoter.
    Allt man kunde göra var att värna sig om en god hälsa.
    Till det naturromantiska idealet som växte fram i tiden hörde en sund själ
    i en sund kropp (mens sana in corpore sano). Villastäder, orangerier och prunkande
    trädgårdar i bebyggelsen kring Helsingfors blev allt vanligare.
    Barnen skulle fostras till fria individer och härdas genom sol,
    bad och fysiska sporter som exempelvis tennis och segling,
    mammorna skulle ansvara för sällskapslivet, papporna för försörjningen av familjen
    och tjänstefolket för hushållet.
  </p>
  <div class=" flexRow flexWrap">
    <div class="flexCol">
      <img src='../media/pictures/kvinna_segelbat_medium.jpg' alt='Kvinna vid en segelbåts rodder' />
      <p>Den första emanciperade kvinnan i Helsingfors landade på Röysö (i början av 1930-talet).</p>
    </div>
    <div class="flexCol">
      <img src='../media/pictures/minister_bat_medium.jpg' alt='Minister sitter i en båt' />
      <p>Tätt följd av den elegantaste ministern. </p>
    </div>
  </div>
  <div class=" flexRow flexWrap">
    <img src='../media/pictures/segelbat_small.jpg' alt='Segelbåt på havet'>
  </div>

  <p>
    Allt medan Sibboskutorna lastade latrin i Helsingfors som användes som
    gödsel på gårdarna på returen.
  </p>
  <p>
    Många av de första parcellägarna var högt utbildade personer som hade
    inflytelserika poster inom samhället
  </p>
  <div class=" flexRow flexWrap">
    <img src='../media/pictures/man_kvinna_medium.jpg' alt='En man och en kvinna' />
    <img src='../media/pictures/man_med_far_medium.jpg' alt='En man med ett får på ängen' />

  </div>
  <p>
    En del inom medicinen, andra inom sjöfarten. Somliga var så driftiga att
    de kombinerade nytta med nöje och startade egna affärsverksamheter
  </p>

  <div class=" flexRow flexWrap">
    <img src='../media/pictures/manniskor_fabrik_medium.jpg' alt='En rad människor utanför en fabrik' />
    <img src='../media/pictures/norkulla_kaj_medium.jpg' alt='Bild av norkulla kaj' />
    <img src='../media/pictures/norkulla_farja_medium.jpg' alt='Norrkulla färja' />
  </div>
  <p>
    Allt från hönserier som exporterade ägg till Tyskland, korkförslutningar till läskedrycksflaskor,
    turisthotell och ångbåtslinjer. Till sist beslöt man sig för att dra en elektrisk järnväg
    från Helsingfors till Borgå. Men projektet misslyckades.
  </p>
  <p>
    När föräldrarna så småningom började lugna ner sig var det barnens tur.
    När skolorna var slut den sista maj så föstes vi ut i skärgården.
  </p>
  <div class=" flexRow flexWrap">
    <img src='../media/pictures/barn_leker_strand_medium.jpg' alt='Barn leker på en strand' />
    <img src='../media/pictures/vattenskida_medium.jpg' alt='En pojke åker vattenbräde' />
    <img src='../media/pictures/barn_taltar_medium.jpg' alt='Barnen ute och tältar' />
  </div>
  <p>
    Där fick vi simma, segla, paddla, spela ”purkista” och leka bäst vi ville.
    Allt förutsatt att vi hjälpte till, sa vart vi gick, kom hem och äta när
    maten var färdig och lade oss i våra egna sängar på kvällen.
  </p>
  <div class=" flexRow flexWrap">
    <img src='../media/pictures/man_motorbat_medium.jpg' alt='Man kör med motorbåt' />
    <img src='../media/pictures/ungdom_seglar_medium.jpg' alt='Ungdomen ute på seglats' />
    <img src='../media/pictures/pojkar_soderskar_medium.jpg' alt='Två pojkar vid Söderskär' />
  </div>
  <p>Förutsatt att ingen hade kört eller seglat iväg för att tälta förstås</p>
  <div class=" flexRow flexWrap">
    <img src='../media/pictures/bat_lastas_barn_medium.jpg' alt='Båten lastas med barn' />
    <img src='../media/pictures/baten_lastas_medium.jpg' alt='Båten lastas med korgar' />
  </div>
  <p>
    Den sista augusti var det sedan dags att sätta sig på skolbänken för att vänta
    på sportlovet. Då bar det av ut över isarna igen.
  </p>
  <div class=" flexRow flexWrap">
    <img src='../media/pictures/familj_isen_medium.jpg' alt='Familj ute och skidar' />
    <img src='../media/pictures/hast_slade_medium.jpg' alt='Hästen drar en släde på isen' />
  </div>
  <p>
    Läs mer om Norrkullaloppet, butiksbåtarna och oförglömliga utflykter till Söderskär.
    Köp boken genom att klicka <a href="../shop.php">här</a>.
  </p>
</article>