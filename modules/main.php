<div class='container'>
  <div>
    <div class='header'>
      <h2>Ortsborna</h2>
    </div>
    <p>
      Jordarna i Sibbo skärgård, skiftades 1841 mellan bondgårdarna på fastlandet. I princip blev gårdarna då också ägare till markerna och fiskevattnen i skärgården. Skärgårdsborna var obesuttna torpare som betalade arrenden till bönderna uppe i byarna med främst ved och fisk.
      <img src='' alt='Soldatgosse' />
    </p>
    <p>
      Många skärgårdspojkar kallades in till militärtjänstgöring i Ryssland. Alla som svurit tsaren trohetseden var inte så förtjusta över utvecklingen i Finland efter revolutionen.
    </p>
    <img src='' alt='Gubbe sitter på en sten' />
    <p><cite>"Int ett skott har smälli för Finlands Frihet"</cite></p>
    <p>Ord värda sin vikt i guld. Om någon skulle ha dristat sig att säga något gott om tyskens framfart i Europa så skulle han nog ha fått höra… </p>
    <p><cite>"Ingin har flyttat på ryssns råstenar ännu”</cite></p>
    <div>
      <img src='' alt='Roddbåt med häst i' />
      <img src='' alt='Hästen drar plog' />
    </div>
    <p>
      På en fiske- och jordbrukslägenhet i skärgården fanns det ett oändligt antal uppgifter som ständigt krävde tillsyn och uppmärksamhet under årets alla fyra årstider. Alla måste hjälpa till. Ifall den egna familjen inte räckte till kunde man anställa en dräng eller adoptera förstärkning. Ifall man samtidigt adopterade två, exempelvis två bröder så hade endast den ena rätt att ärva och anta fosterföräldrars namn eftersom en fiskelägenhet inte ansågs kunna försörja mera än en familj.
    </p>
    <img src='' alt='Fyra män sitter bland skjutna fåglar' />
    <p>
      Självfallet hade man också nöjen. Förutom bibelläsning var Marthornas handarbetskvällar uppskattade händelser. Alla ville emellertid inte höra till Pingstvännerna eller Missionskyrkan.
    </p>
    <blockquote cite='Borgåblader 1925'>
      Borgåbladet 1925.<br>
      Två av de på den lilla holmen Reusö vid Simsalö boende familjerna ha hos pastorsämbetet i Sibbo anmält om sitt utträde ur kyrkan. Det har visat sig att familjerna i fråga hylla sig till russellianismen.
    </blockquote>
    <p>
      Så småningom utvecklades samfärdseln och näringarna i skärgården. Ju närmare Helsingfors med Husö gård och Nordsjö hamn kom i väster och raffinaderiet i Sköldvik i Öster kom varandra, desto starkare växte sig den gemensamma skärgårdskultur som vi alla delade tillsammans. Läs mera om allt vad det innebar genom att klicka på sista fliken.
    </p>
  </div>
  <div>
    <div class='header'>
      <h2>Sommargästerna</h2>
    </div>
    <p>
      Vid sekelskiftet härskade det en befogad rädsla för olika farsoter. Allt man kunde göra var att värna sig om en god hälsa. Till det naturromantiska idealet som växte fram hörde en sund själ i en sund kropp (mens sana in corpore sano). Villastäder, orangerier och prunkande trädgårdar i bebyggelsen kring Helsingfors blev allt vanligare. Barnen skulle fostras till fria individer och härdas genom sol, bad och fysiska sporter som exempelvis tennis och segling, mammorna skulle ansvara för sällskapslivet, papporna för försörjningen av familjen och tjänstefolket för hushållet.
      När torparlagen trädde i kraft så kom försäljning av parceller i skärgården som såldes för att torparna skulle kunna lösa in sina arrenden som på beställning.
    </p>
    <img src='' alt='Minister sitter i en båt' />
    <p>Ministern anländer redo för semester i skärgården</p>
    <img src='' alt='Kvinna vid en segelbåts rodder' />
    <p>tätt följd av den första emanciperade kvinnan</p>
    <img src='../media/pictures/segelbat.jpg' alt='Segelbåt på havet'>
    <p>Allt medan Sibboskutorna som fraktade sand, ved, tegel och timmer återvände lastade latrin som användes som gödsel på gårdarna på returen. </p>
    <div>
      <img src='' alt='Barn leker på en strand' />
      <img src='' alt='En pojke åker vattenbräde' />
      <img src='' alt='Barnen ute och tältar' />
    </div>
    <p>Sedan var det barnens tur. När skolorna var slut den sista maj forslades vi ut i skärgården. Där fick vi simma, segla, paddla, spela ”purkista” och leka bäst vi ville. Allt förutsatt att vi hjälpte till, sa vart vi gick, kom hem och äta när maten var färdig och lade oss i våra egna sängar på kvällen. </p>
    <div>
      <img src='' alt='Man kör med motorbåt' />
      <img src='' alt='Ungdomen ute på seglats' />
    </div>
    <p>Förutsatt att ingen hade kört eller seglat iväg för att tälta förstås</p>
    <div>
      <img src='' alt='Båten lastas med barn' />
      <img src='' alt='Båten lastas med korgar' />
    </div>
    <p>Den sista augusti var det sedan dags att packa ihop flyttningslasset och åka till stan och sätta sig på skolbänken i väntan på jul- och sportlov. Då bar det ut över isarna igen.</p>

    <div>
      <img src='' alt='Familj ute och skidar' />
      <img src='' alt='Hästen drar en släde på isen' />
    </div>
    <p>Läs mer om Norrkullaloppet, butiksbåtarna och oförglömliga utflykter till Söderskär. Köp boken genom att klicka på sista fliken. </p>
  </div>
  <div>
    <div class='header'>
      <h2>Vad handlar boken om</h2>
    </div>
    <p>
      Röysöboken är en berättelse om arrenden, tomtförsäljning och företagsamhet. Om sommar, slit och segel i en skärgårdskultur som vi en gång delade tillsammans.
    </p>
    <p>
      Ortsbornas och sommargästernas egna texter.
    </p>
    <p>
      Kartor och ortnamn, oförglömliga ord och uttryck.
    </p>
    <p>
      275 fotografier ur privata samlingar.
    </p>
  </div>
  <div class='author'>
    <div class='header'>
      <h2>Författaren</h2>
    </div>
    <p>
      <img id='authorPicture' src='./media/pictures/forfattaren.png' alt="bild på författaren" />
      Ända sedan jag föddes har jag firat nästan alla mina somrar på Röysö. Till hjälp med att skriva boken har jag haft alla mina vänner bland sommargäster och ortsbor som har bidragit med fotografier, berättelser och egna texter. Som sakkunnig har fungerat lantmäteriingenjör Nils-Erik Bäckblom som dessutom har bidragit med en massa material. Som ombrytare har fungerat Marika Andersson (MA-Creations) och som poet Gunilla Malm. Tack till er alla!
    </p>
    <p>
      Helsingfors vintern 2021
    </p>
    <p>
      Ulf Gustafsson
    </p>
  </div>

</div>